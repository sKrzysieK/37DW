<!DOCTYPE html>
<html lang="PL-pl">
<head>
    <!--CSS link-->
    <link rel="stylesheet" type="text/css" href="../css/stylesheet.css">
    <link href="https://fonts.googleapis.com/css?family=Kalam&display=swap" rel="stylesheet">
    <!--Page Title-->
    <title>37.DW | Bohater</title>
    <!--Meta Tags-->
    <meta charset="UTF-8">
    <meta name="author" content="dh.Krzysztof Śliwiński">
    <meta name="viewport" content="width=device-width, initial-scale=1">
    <meta name="keywords" content="wędrownictwo, Krzeszowice, harcerstwo, 37.DW, drużyna wędrownicza, Zakon Feniksa">
    <meta name="description" content="On this website you can gather some information about 37.DW Zakon Feniksa">
</head>
<body>
    <header>
        <!--Header conatiner-->
        <div class="container">
            <!--Main Slogan-->
            <div id="introduction">
                <h1>37.DW "Zakon Feniksa"</h1>
            </div>

            <!--Menu-->
            <div id="sidenav1" class="sidenav">
                <div id="sidenav1_content">
                    <a href="javascript:void(0)" class="closebtn" onclick="closeNav()">&times;</a>
                    <a href="./index.html">Strona Główna</a>
                    <a href="./about_us.html">O nas</a>
                    <a href="./about_wandering.html">Wędrownictwo</a>
                    <a href="./hero.html">Bohater</a>
                    <a href="./contact.html">Kontakt</a>
                </div>
              </div>

            <nav>
                <ul>
                    <li><a href="./index.html">Strona Główna</a></li>
                    <li><a href="./about_us.html">O nas</a></li>
                    <li><a href="./about_wandering.html">Wędrownictwo</a></li>
                    <li class="current"><a href="./hero.html">Bohater</a></li>
                    <li><a href="./contact.html">Kontakt</a></li>
                </ul>
                <a href="javascript:void(0);" style="font-size:30px;" class="icon" onclick="openNav()">&#9776;</a>
            </nav>

        </div>
    </header>

    <div id="heroIntro">
        
    </div>

    <section id="info">
        <div class="container"></div>
    </section>
    
    <!--Article cointainer-->
    <div class="container">
        <div id="biography">
            <aside id="image">
                <img src="/images/romocki_profile.jpg" alt="">
            </aside>
            <article id="hero">
                <h2>Andrzej "Morro" Romocki</h2>

                <h6>(ur. 16 kwietnia 1923 w Warszawie, zm. 15 września 1944 tamże) </h6>
                
                <p>Instruktor harcerski, harcmistrz, żołnierz Szarych Szeregów, kapitan Armii Krajowej, dowódca 2. kompanii „Rudy” batalionu „Zośka”.</p>
                
                <h4>Lata młodzieńcze</h4>
                
                <p>Urodził się w inteligenckiej rodzinie ziemiańskiej o patriotycznych tradycjach. Dziad ze strony ojca, Juliusz Romocki brał udział w powstaniu styczniowym, za co odznaczony został orderem Virtuti Militari. Również dziad ze strony matki, Jadwigi z Niklewiczów, walczył w powstaniu. Ojciec, Paweł Romocki, był inżynierem, majorem Wojska Polskiego w stanie spoczynku, byłym żołnierzem I Korpusu gen. Dowbora-Muśnickiego, kawalerem orderu Virtuti Militari. Był też posłem na sejm II Rzeczypospolitej, dyrektorem naczelnym Polskiego Przemysłu Górniczo-Hutniczego, a w latach 1926–1928 ministrem komunikacji.</p>
                <p>Uczęszczał do Męskiego Gimnazjum i Liceum Towarzystwa Ziemi Mazowieckiej. Był również harcerzem 21. Warszawskiej Drużyny Harcerskiej im. gen. Ignacego Prądzyńskiego. Przez krótki czas związany z Sierszą, gdzie jego ojciec w latach 1933–1938 był dyrektorem Zakładów Górniczych.</p>
                <p>Ojca stracił wcześnie. Paweł Romocki zginął 28 czerwca 1940 r., potrącony przez samochód kierowany przez pijanego Niemca, który wjechał na wysepkę tramwajową.</p>
                <p>Student tajnej Szkoły Głównej Handlowej w Warszawie do 1943 r. Studia przerwał, by całkowicie oddać się działalności podziemnej.</p>
                
                <h4>Konspiracja</h4>
                
                <p>Działalność konspiracyjną Andrzej Romocki rozpoczął w 1940 roku. Za sprawą kuzyna Stanisława Leopolda znalazł się w PET-cie, gdzie kierował grupą mokotowską. W 1941 r. wraz z organizacją przeszedł do kierowanego przez Aleksandra Kamińskiego Małego Sabotażu „Wawer”. Rok później, wraz z wejściem „Wawra” do Szarych Szeregów, znalazł się w 4. drużynie Sad 400, której przewodził, w hufcu Południe – dowodzonym przez Jana Bytnara. Po utworzeniu batalionu „Zośka” był dowódcą II plutonu 2. kompanii „Rudy”, a następnie mianowany na dowódcę 2. kompanii.</p>
                <p>Z uwagi na podpis, jakim opatrywał dokumenty („A. Morro”), w kompanii nazywano go „Amorkiem”. Ukończył kurs podharcmistrzowski, tzw. „Szkoła za lasem” i przybrał pseudonim instruktorski Kuguar Filozof. Ukończył również Szkołę Podchorążych Rezerwy Piechoty Agricola z trzecią lokatą. W maju 1944 roku wziął udział w kursie harcmistrzowskim.
                <p>W mieszkaniu Romockich mieścił się lokal kontaktowy 2. kompanii.</p>

                <h4>Akcje</h4>
                <ol id="operations">
                    <li>Akcja Gołąb – odpowiadał za przygotowanie całej akcji, mającej na celu wysadzenie pociągu z niemieckimi żołnierzami wracającymi z frontu wschodniego</li>
                    <li>Akcja Sieczychy – dowodził całą akcją, której celem był niemiecki posterunek graniczny</li>
                    <li>Akcja Wilanów – dowódca grupy streifa, atakującej niemiecki posterunek</li>
                    <li>Akcja Lornetki – obserwator w akcji zdobycia lornetek polowych</li>
                </ol>

                <h4>Powstanie Warszawskie</h4>
                <p>Przed wybuchem powstania warszawskiego między nim a jego podwładnymi dochodziło do nieporozumień na tle karności, jego podejścia do szturmowców. Zarzucano mu zbytnią rygorystyczność, biurokrację, złe traktowanie harcerzy. Sam siebie złożył do raportu karnego, który spędził u rodziny w Milanówku. Z urlopu został odwołany na wieść o zbliżającym się powstaniu. Jako dowódca 2. kompanii i zastępca dowódcy batalionu – Ryszarda Białousa, 1 sierpnia 1944 r. stawił się na miejscu koncentracji Brody 53, w fabryce „Telefunken” na rogu Mireckiego i Karolkowej na Woli. Drugiego dnia powstania plutony pod jego dowództwem zdobyły dwa czołgi typu Pantera. Brał udział w zdobyciu Szpitala św. Zofii oraz Gęsiówki. Walczył o utrzymanie powstańczych stanowisk na Woli, w rejonie cmentarzy. Ciężko ranny w twarz pod koniec sierpnia, podjął udaną próbę przedostania się kompanii „Rudy” ze Starówki do Śródmieścia przez zajęty przez Niemców Ogród Saski.</p>
                <p>Na początku września wraz z batalionem przeszedł na Czerniaków. Przewodził w walkach na ulicach Książęcej oraz Rozbrat. Dowodził walką o utrzymanie przyczółka czerniakowskiego dla przybywającej z pomocą 1. Armii Wojska Polskiego gen. Berlinga. Zginął trafiony przez snajpera radzieckiego w serce 15 września 1944 rano, podczas lądowania pierwszego zwiadu berlingowców na Górnym Czerniakowie, najprawdopodobniej przypadkowo wzięty za Niemca. Według relacji świadka jego śmierci - Henryka Kończykowskiego "Halicza", "Morro" zginął jednak od pojedynczego strzału oddanego od strony Mostu Poniatowskiego i domu klubu żeglarskiego, zajętego wtedy przez Niemców.</p>
                <p>Ekshumowany przez towarzyszy broni i matkę jesienią 1945, pochowany został w kwaterze batalionu „Zośka” na Cmentarzu Wojskowym na Powązkach w Warszawie (kwatera A20-5-23)[4]. Leży pomiędzy swoim młodszym bratem Jankiem Bonawenturą (rannym 12 sierpnia, zmarłym 18 sierpnia 1944 w szpitalu na ul. Miodowej 23), a bratem ciotecznym Stanisławem Leopoldem ps. „Rafał” (poległym 25 sierpnia 1944 dowódcą 1. kompanii w batalionie „Parasol”).</p>
                <br>
                <p><i>Źródło: Wikipedia</i></p>
            </article>
            
        </div>
    </div>
    <!--Footer info-->
    <footer>
  
    </footer>

    <script src="../js/sidenav.js"></script>
</body>
</html>